---
title: Rosário em Latim
description: A oração do rosário em latim
featured: true
date: 2024-08-08
---

## Initium

### Signum Crucis

In nomine Patris, et Filii, et Spiritus Sancti. Amen.

### Credo

Credo in Deum Patrem omnipotentem, Creatorem caeli et terrae. Et in Iesum Christum, Filium eius unicum, Dominum nostrum, qui conceptus est de Spiritu Sancto, natus ex Maria Virgine, passus sub Pontio Pilato, crucifixus, mortuus, et sepultus, descendit ad inferos, tertia die resurrexit a mortuis, ascendit ad caelos, sedet ad dexteram Dei Patris omnipotentis, inde venturus est iudicare vivos et mortuos. Credo in Spiritum Sanctum, sanctam Ecclesiam catholicam, sanctorum communionem, remissionem peccatorum, carnis resurrectionem, vitam aeternam. Amen.

### Pater Noster

Pater Noster, qui es in caelis, sanctificetur nomen tuum. Adveniat regnum tuum. Fiat voluntas tua, sicut in caelo et in terra. Panem nostrum quotidianum da nobis hodie, et dimitte nobis debita nostra sicut et nos dimittimus debitoribus nostris. Et ne nos inducas in tentationem, sed libera nos a malo. Amen.

### 3x Ave Maria

Ave Maria, gratia plena, Dominus tecum. Benedicta tu in mulieribus, et benedictus fructus ventris tui, Iesus. Sancta Maria, Mater Dei, ora pro nobis peccatoribus, nunc, et in hora mortis nostrae. Amen.

### Gloria

Gloria Patri, et Filio, et Spiritui Sancto. Sicut erat in principio, et nunc, et semper, et in saecula saeculorum. Amen.

### O mi Iesu

O mi Iesu, dimitte nobis debita nostra, libera nos ab igne inferni, conduc in caelum omnes animas, praesertim illas quae maxime indigent misericordia tua.

## Mysteria Gaudii

- Incarnationis mysterium:
  - Angelus Domine nuntiavit Mariae, Maria concepit de Spiritu Sancto, et verbum caro factum est.
- Visitationis mysterium:
  - Maria Virgo Elisabeth visitat et magnificat Dominum.
- Nativitatis mysterium:
  - Iesus in Bethlehem nascitur.
- Praesentationis mysterium:
  - Iesus in templo praesentatur.
- Inventionis mysterium:
  - Puer Iesus de iis, qui patres ipsius sunt, sollicitus.

## Mysteria Lucis

- Baptismatis mysterium:
  - Iordane in flumine Iesus a Ioanne baptizatur et Spiritus super eum descendit.
- Nuptiarum in Cana mysterium:
  - Iesus aquam in vinum commutat propter Mariae intercessionem.
- Proclamationis regni Dei mysterium:
  - Iesus adventum regni Dei nuntiat et ad conversionem hortatur.
- Transfigurationis mysterium:
  - Iesus in monte Tabor transfiguratur.
- Eucharistiae mysterium:
  - Iesus in cenaculo Eucharistiam instituit, corpus ac sanguinem suum nobis donans.

## Mysteria Doloris

- Agoniae mysterium:
  - Iesus in horto Gethsemani orat.
- Flagellationis mysterium:
  - Iesus flagellis caeditur.
- Ecce homo mysterium:
  - Iesus spinis coronatur.
- Viae crucis mysterium:
  - Iesus cruce oneratus Calvariae locum adit.
- Mortis mysterium:
  - Iesus in cruce moritur, stabat iuxta crucem Iesu mater eius.

## Mysteria Gloriae

- Resurrectionis mysterium:
  - Iesus a mortuis resurgit.
- Ascensionis mysterium:
  - Iesus caelos ad Patris gloriam ascendit.
- Missionis Spiritus Sancti mysterium:
  - Spiritus Paraclitus supra discipulos descendit.
- Assumptionis Beatae Mariae Virginis mysterium:
  - Assumpta est Maria in caelum.
- Glorificationis Beatae Mariae Virginis mysterium:
  - Maria Virgo in caelis regina coronatur.

## Orationes ad Finem Rosarii Dicendae

### Salve Regina

Salve, Regina, mater misericordiae, vita, dulcedo, et spes nostra, salve. Ad te clamamus exsules filii Hevae. Ad te suspiramus, gementes et flentes in hac lacrimarum valle. Eia, ergo, advocata nostra, illos tuos misericordes oculos ad nos converte. Et Iesum, benedictum fructum ventris tui, nobis post hoc exsilium ostende. O clemens, O pia, O dulcis Virgo Maria.

<span class="break" />
Ora pro nobis, Sancta Dei Genetrix.

Ut digni efficiamur promissionibus Christi.

### Oremus

DEUS, cuius Unigenitus per vitam, mortem et resurrectionem suam nobis salutis aeternae praemia comparavit, concede, quaesumus: ut haec mysteria sacratissimo beatae Mariae Virginis Rosario recolentes, et imitemur quod continent, et quod promittunt assequamur. Per eundem Christum Dominum nostrum. Amen.
